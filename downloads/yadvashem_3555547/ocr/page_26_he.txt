0.3_1619
-5-
בהיקף גדל והולך התחילה פעולת חרם כלכלי, מצור על חנויות יהודיות.
האלמנטים הנציונאליים הרגישו עצמם מחוזקים, תוך שהם מרגישים סיוע שקט של הגורמים
השולטים. מכאן, צורות ההגנה על יהודים שעד אותו זמן הפכו בלתי מספיקות. על כן,
במידה רבה מתוך יוזמת הקבוצה שלנו של הנוער, אותה הזכרתי לעיל, החלה באופן
אקטיבי להגיב על הרדיפות. ובכן, כאשר הגיע לידיעתנו שבמקום מסוים אמורים להחרים
חנויות יהודיות או פשוט התנפלו על יהודים, פתחנו בפעולת נקם. היינו קבוצת צעירים,
בריאים וספורטיביים ואז היינו מוכנים להגיש עזרה לסובלים. יהדות בוריסלב, דרוהוביץ
ובמקומות נוספים ידעו על פעילותנו ועמדתנו ועל כן גם היו פונים לא פעם אלינו וביקשו
עזרה. איש לא נתן את חסותו לארגון שלנו ואיש לא סייע לו כספית. הלבבות החמים
ואגרופינו החזקים לא יכלו להשלים עם עובדת הכאת אחינו ללא עונש. ידעו עלינו בעיר
בוריסלב, דרוהוביץ ואפילו סמבור ו - סטריי, שבשעת פרעות אנו נחלצנו מיד לעזרה, אם
זה רק היה אפשרי. לא פעם הצלחנו לפזר כנופיות חוליגנים - אנטישמים וזה עודד אותנו
במאבקנו. כמובן שלא פעם הסתכסכנו עם המשטרה. לא פעם אסרה המשטרה חברים
מהקבוצה שלנו, אבל כעבור זמן הצלחנו לחלץ את חברינו מבית הסוהר. בזה עזרו לנו
היהודים המקומיים. בין היתר, סוחר ידוע מ – דרוהוביץ, שאול בורגמן, התערב במקרים
כאלה והודות לסיועו הפיננסי הצלחנו להימנע מסכסוכים גדולים עם השלטונות. אינני
רוצה להרבות לפרט את פעילותנו. רק תיארתי בקווים כלליים במה היא התבטאה. סוג כזה
של פעילות ניהלנו עד אמצע שנת 1935, זאת אומרת עד לתקופה של התנגשות רצינית עם
הנציונאליסטים ולתוצאות חמורות יותר. במקרה זה התוצאות נגעו בי ולכן ברצוני לתאר
ביתר פרוטרוט את המאורעות.
ב - 03.03.1935 קרו מקרים של הכאת יהודים ב - בוריסלב. כעבור מספר ימים ב
הגיבה באופן פעיל ופיזרה כנופית תוקפים אנדקיים. כעבור מספר ימים, ב - 11.03.1935,
היינו יחד החברים (ישראל האס, אדוורד שוסט, מקס היינברג ו - שלמה וגמן) במועדון
לילה ב - בוריסלב. כאשר יצאנו מהמועדון בחצות הלילה, הותקפנו ע"י קבוצת "סוקולי"
המורכבת מ – 6 אנשים. הם פתחו נגדנו באש מאקדחים. כתוצאה מהיריות נהרג סגן מפקד
הארגון STRZELECK ב - בוריסלב, בשם אדמונד לשצינסקי. התפזרנו לביתנו. עם שחר
נאסרנו ונמסרנו לרשות שלטונות התביעה. ההתנפלות עלינו תוכננה בלי ספק מראש
ובמטרה לחסל או לשתק את קבוצתנו ובכך גם את ההגנה העצמית היהודית באזורנו.