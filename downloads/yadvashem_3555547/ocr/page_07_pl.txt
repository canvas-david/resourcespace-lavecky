141
naszą działalność i postawę, stąd też wielokrotnie zwracano się
do nas z prośbą o pomoc.Naszej organizacji nikt nie patronował,
ani też nikt jej nie finansował. Poprostu nasze gorące serca
i silne pięści nie mogły pogodzić się z faktem bezkarnego bicia
naszych współ braci. Wiedziano o nas na terenie Borysławia, Droho-
by cza, nawet Sambora i Stryja, że w czasie rozruchów natychmiast
spieszyliśmy z pomocą, jeżeli tylko to było możliwe. Wielokrotnie
udawało nam się rozpędzić chuligansko-antysemickie bandy i to
nam dodawało otuchy w naszej walce.Oczywiście, że nie obywało się
bez konfliktów z policją polską. Niejednokrotnie policja areszto-
wała niektórych członków naszej grupy, ale po pewnym czasie uda-
wało się wydostać naszych współtowarzyszy z więzienia. Tutaj z
kolei pomagali nam zydzi miejscowi. Między innymi znany kupiec
Drohobycza Saul Borgman interweniował w takich wypadkach i nawet
dzięki jego finansowemu poparciu udało się uniknąć większych
zatargów z władzami. Nie chcę zbyt długo rozwodzić się nad szcze
gółami naszej działalnośći. Mniej więcej scharakteryzowałem na
czym ona polegała. Tego właśnie rodzaju działalność prowadziliś-
my aż do połowy 1935 r.t.j.do okresu poważniejszego starcia
z nacjonalistami i jeszcze poważniejszych konsekwencji.-
W tym wypadku konsekwencje te dotyczyły przede wszystkim mnie,
dlatego chciałbym szczegółowiej wypadki te omówić.-
3 marca 1935 r. miały miejsce wypadki bicia Zydów w Borysławiu.
Nasza grupa interweniowała czynnie i rozpędziła bandę endeckich
napastników. W kilka dni pózniej 11 marca 1935 r.byliśmy wraz
z kolegami /Izraelem Haasem, EdwardemSzustem, Maks em Heinbergiem
iSalomonem Wagmanem/ w lokalu nocnym w Borysławiu. Wychodząc z
lokalu o godz.12-tej w nocy zostaliśmy zaatakowani przez grupę
"Sokołów" złożoną z 6 osób. Otworzono do nas ogien z pistoletów.
Jeden z naszych kolegów odpowiedział ogniem z rewolweru. W re-
zultacie strzelaniny zabity został zastępca komendanta Związku
Strzeleckiego w Borysławiu nazwiskiem Edmund Leszczyński.-
Rozbiegliśmy się do domów. Nad ranem zostaliśmy aresztowani
i odstawieni do dyspozycji władz prokuratorskich.-