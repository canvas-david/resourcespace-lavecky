0.3_1619
- 6 -
ישבנו בחקירה עד אמצע מאי 1935. במחצית מאי נפתח משפט קבוצתנו בבית
המשפט ב - סמבור.
המשפט נמשך 3 ימים. השלטונות לא ידעו בדיוק מידי מי נורה הכדור שהרג.
בחקירה זה לא הוברר. האיש האשם לא הודה. כך קבענו בינינו, עד להבהרת המצב. מה
היה העניין? חוץ ממני היו לחבריי בקבוצה קשרים משפחתיים (אישה, ילדים). אם העונש
היה צריך לפגוע במישהו מתוכנו, רצינו לכוון כך את העניינים, שהוא ייפול בחלקו על אדם
שאיננו בעל משפחה. נוסף על כך, באו בחשבון גם בעיות אחרות. יהודי בוריסלב, אותם
הזכרתי לעיל, עשו מאמצים והתערבויות אצל השלטונות כדי לשחרר אותנו, או לפחות
להקל בעונשנו. כל אלה נודעו לנו בעקיפין. פעילותנו היתה ידועה ולכן אלה שהגנו עלינו,
הגנו גם על עצמם. חוץ מ - בורגמן שאול נחלצו להגנתנו סוחרים כאלה כ - מקס שטרן,
המן שטרן ו - דינסטג. הם גם העמידו לנו עורכי - דין להגנתנו ולפי השמועה אמורים לקבל
הבטחה על מידת העונש הקל. לקחנו בחשבון את כל הנתונים האלה ואני החלטתי לקחה
את האשמה עליי. התחשבתי בגורמים שונים, שלא נשאתי בעונש עד כה, התנהגותי הטובה
בתוך בית הסוהר והאמנסיה. החישובים שלי התבררו כאופטימיים מדי. לא לקחתי בחשבון
איזו ממשלה היתה אז ב – פולין ואילו גורמים קובעים.
פסק דינם של המושבעים היה חמור. קיבלתי 10 שנות בית סוהר. בערעור בעניין
פסק הדין, נשלחתי למלא את העונש בבית הסוהר SWIETOKRZYSKIE במחוז קילצה.
חוויות מבית הסוהר מהוות פרק נפרד, הדורש טיפול נפרד. אין ברצוני לפתחו,
ברצוני רק לנגוע באילו פרטים.
-
ידוע לכל, שבית סוהר הוא בית ספר קשה בחיים. לא כל אחד יכול גם להחזיק
מעמד בתנאים של בית הסוהר. אני, אישית עברתי תקופה קשה מאוד בבית הסוהר באופן
מחושב. קודם כל בגלל היותי יהודי ונידון על הריגת פולני. נרדפתי ע"י מינהלת בית
הסוהר באופן מחושב. הקשו עליי ומנעו ממני קבלת דואר, חבילות מזון - ולא פעם הטילו
עליי עונש בתא בודד. פנו אליי במילים: "יהודי! הרגת פולני". מבית הסוהר הובילו אתנו
לעבודות בכביש KELCE – SLUPIE באזיקים שמשקלם 12 ק"ג. בכביש כתשנו ופוררנו סלעים
ואבנים. וכך בתוך עבודה קשה, התעללויות ורדיפות עבר הזמן. תקוותי לשחרור מוקדם עלו
בתוהו. בראש מיניסטריון הצדק, עמד אז שונא - ישראל ידוע בשם GRABOWSKI, אשר
הנהיג משטר ברזל בבית הסוהר. צריך להזכיר פה את מנהל בית הסוהר שהיה קצין לשעבר