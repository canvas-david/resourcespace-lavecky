0.3_1619
-7-
-
-
בצבא הצאר - BOTWILOW. ידוע ברבים שאותו בוטבילום הועבר לגמלאות, אבל עם הגיע
ה – ONZ לשלטון ב - פולין, הלז נקרא מחדש בתור עריץ ואכזר. קרש ההצלה שלי היה
פרוץ המלחמה. כיומיים אחרי פרוץ המלחמה בשנת 1939, בחצות הלילה, קשרו את
האסירים זוגות – זוגות בידיהם וברגליהם והכינו אותם לאוקואציה. אני הייתי קשור
לאסיר יהודי בשם חסקלביץ. הוא היה במרכז מאורע מפורסם לפני המלחמה. חסקלביץ ירה
בצבא בסמל BUJAK. לאחר יציאתנו מבית הסוהר הובילו אותנו בכבישים שונים – בלי
אוכל, בלי מים וללא עזרה כלשהי. המשמר שהוביל אותנו היה רב מאוד. על כ - 900
אסירים היו 500 שומרים מזוינים. בכל ניסיון למנוחה, היכו עד אובדן ההכרה. על בריחה
בתנאים אלה אין מה לדבר. כאשר הגענו לאזור קובל, התאום שלי לא יכול היה להמשיך
וללכת וביקש מיד ואז מפקד המשמר בשם POKRYWKA שלף אקדח וירה ב - חסקלביץ ישר
במצחו ומוחו התפזר לכל עבר. אני חיכיתי לגורל דומה. כיוון שלא רצו להפריד בינינו,
נאלצתי לשאת את המת על גבי. ורק בדרך, בבית סוהר כלשהו בעת מנוחה פתחו את
האזיקים וכרכו אותי עם אסיר אחר בשם JAN ZAWADZKI. הריצו אותנו בכיוון הפוך ל -
KRASNYSTAW, שם עצרנו בבית סוהר מקומי. מפקד בית הסוהר ריחם עלינו ופקד לבשל
עבורנו מרק. פירקו אותנו והושמנו בתאים. בלילה בשעה 02.00 נפלה פצצה על פינת בית
הסוהר. השומרים נבהלו, השאירו אותנו סגורים בתאינו וברחו, תוך שהם לוקחים עימם את
הפריטים הפרטיים שלנו על עגלות. בבוקר, בראותנו שאין אדמיניסטרציה בבית הסוהר
התחלנו לשבור דלתות. הדלת בתא שלי נשברה ראשונה. מצאתי כלים ופתחתי את כל יתר
הדלתות. היינו חופשיים, אבל עוד סגורים בחצר בית הסוהר. עשינו סולם - חי, עלינו על
החומה והתחלנו לקרוא לעזרה. האנשים המקומיים נחלצו לעזרתנו, שברו את השער הראשי
ונעשינו באמת חופשיים. עכשיו התפצלנו לקבוצות קטנות ויצאנו לדרך. החבר - העמית
-
שלי היה מיוחד במינו. היה זה יהודי, לפי מקצועו מוהל. הוא נידון ל – 15 שנות מאסר
בגלל שלבתו היה ילד בלתי חוקי עם פולני, אשר זנח אותה. הסבא רצה להפוך את נכדו
ליהודי, ערך ברית מילה וכתוצאה מכך התינוק מת. על עבירה זו קיבל גזר דין וכמוני
המלחמה שיחררה אותו. פנינו לעבר לבוב. בערך 5 - 6 ק"מ לפני לבוב עצרו אותי חיילים
סובייטיים והובילו אותי למיפקדה כאדם חשוד, בלי ניירות. על חולצתי היתה חותמת מבית
הסוהר. לאחר חקירה ממושכת שוחררתי. באותו הזמן נגמרו הקרבות והמלחמה של פולין
והצבא הסובייטי השתלט על שטחי אוקראינה המערבית ושל בילורוסיה. כאשר הגרמנים